Légzés meditáció
Ez az meditáció arról szól, hogy tudatosítjuk a légzésünket és ráfókuszálunk.
Helyezkedjünk el egy kényelmes pozícióban ülve vagy akár fekve is, a lényeg, hogy egyenes háttal legyünk. Majd összpontosítjuk a figyelmünket a belégzésünkre és a kilégzésünkre. Ezt lehet úgy csinálni, hogy megkeressük azokat a helyeket, ahol érezzük a légzésünket: az orrunknál ahogy be és kisüvít a levegő, érezhetjük a torkunkban, valamint a hasunknál ahogy megtelik a tüdő levegővel. Az egyetlen dolog tehát amit csinálnunk kell, hogy figyelemteljesen be és kilélegzünk illetve a fókuszpontunkat ezekre az érzésekre összpontosítjuk.
Természetesen, ha kezdő vagy nehéz lehet elkezdeni. Ilyenkor olyan érzés mintha mi irányítanánk a légzésünket, viszont a cél az, hogy ne mi irányítsuk azt, hanem csak megfigyeljük. Ezt kis gyakorlással el lehet érni. Továbbá nehézség lehet az elején még, hogy elkalandoznak a gondolataink. Ilyenkor nem kell kétségbeesni, egyszerűen csak tudatosítsuk magunkban, hogy elkalandoztunk vagy mondjuk magunknak, hogy "Jé, ez egy gondolat", bármiféle ítélkezés nélkül. Majd gyengéden tereljük vissza a figyelmünket a gyakorlatra. A lényeg, hogy ne alakítsunk ki véleményt a fejünkben ezkeről a gondolatokról, hanem csak figyeljük meg őket. Már attól, hogy tudatosítjuk magunkban ezeket jelen leszünk a pillanatban és fejlődünk. Ezt a tudatosítást bármelyik meditációnál használhatjuk.