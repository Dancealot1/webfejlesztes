A nap meditáció
Ez a meditáció kifejezetten jó lehet stresszredukálásra. A gyakorlat végén egy relaxált, kellemes fizikális érzések között távozhatunk.
Keressünk egy kényelmes pozíciót ülve vagy fekve, a lényeg, hogy egyenes hátunk legyen.
Képzeljünk el egy számunkra kedves, megnyugtató helyet. Lehet egy homokos tengerpart, egy mező vagy bármi, a lényeg, hogy megynyugtató érzéssel töltsön el. Képzeljük el, hogy ott fekszünk háttal és egy nap ragyog felettünk. Majd ez a nap egészen a lábujjainktól kezdve elkezd minket beragyogni, ahol beragyog minket onnan elolvaszt minden nehézséget, fájdalmat, fáradtságot, terhet valamint lehúzást és a szürkeség helyett ott már ragyogunk. A lényeg, hogy lentről szép lassan felfelé haladunk a fejünk búbjáig. Nem kell sietni, szép lassan csináljuk. Képzeljük el a nap melegségét a bőrünkön és élvezzük azt. A nap sugarai mindent beragyognak: a hátunkat, a szemgödrünket, a torkunkat, az ujjainkon a körmünk alatt és térdünket is. Majd ha szépen elértünk a fejünkig és már mindenhol ragyogunk, maradjunk ezzel az érzéssel egy picit. Érezzük a melegséget és élvezzük, hogy megszabadultunk a stressztől. Majd próbáljuk a meditáció után is tovább vinni ezt az érzést.
Idővel ez egyre tovább fog tartani és a cél, hogy mindennap a lehető legtöbbször érezzük magunkat így.