Extrák + kombinálás
Meditációkat lehet kombinálni vagy plusz dolgokat beletenni, a lényeg az, hogy élvezetes legyen számunkra. A cél az, hogy egy meditáció minimum 10 perc legyen, de ez nem egy megkötés természetesen lehet kevesebb is, ha nincsen elég időnk.
Ha egy gyakorlat rövid lenne és többet szeretnénk meditálni illetve nem szeretnénk kettő gyakorlatot egyhuzamban csinálni ezekkel az extrákkal ki lehet egészíteni.
A gyakorlat elején még nyitott szemmel vegyünk néhány mély levegőt. Lassan be az orron keresztül, egy kicsit lenn tartani majd a szájon kifújni. Ezután egy kifújás során gyengéden hajtsuk le a szemünket. Még szintén a gyakorlat előtt figyeljünk hangokra: vannak-e körülöttünk zajok, zavarnak-e minket. A lényeg, hogy ne alakítsunk ki különféle véleményeket róluk, csak figyeljük meg őket és fogadjuk el. Ezután megfigyelhetjük a testünkön lévő érzéseket: hol érintkezik a bőröm valamivel, koncentráljunk ezekre a helyekre. Illetve megfigyelhetjük azokat a helyeket ahol nem érintkezünk mással. Ezekután koncentrálhatunk a súlyunkra, ahogy lenyomjuk, ránehezedünk arra amin épp elhelyezkedünk illetve az is ránehezedik valamire amin éppen elhelyezkedünk stb. Majd megvizsgálhatjuk magunkat, hogy hogyan érzi magát a testünk: tele vagyunk energiával, kimerültek vagyunk, békésen vagy zavarosan érezzük magunkat. Itt is a lényeg, hogy ne kérdezzünk miérteket, hanem csak fogadjuk el ezt az állapotot erre a pillanatra. Ezeket mind a gyakorlat végén és elején is el lehet végezni.
Arra is van lehetőség, hogy több gyakorlatot kombináljunk, például az előbb bemutatott légzésgyakorlatot betehetjük a nap meditáció elé és így akár egy meditáció alatt tudjuk a kettőt elvégezni.