Mi az a mindfulness?
Biztos volt már veled, hogy egyik nap haza fele menet vagy boltba menés közben feltekintettél az égre és elállt a lélekzeted néhány másodpercre. Egy pillanatra minden gondolatod elszállt és csakis a színes felhőkre valamint a napsugarakra fószuláltál. Viszont pár pillanat után ismét elkezdtek dübörögni a fejedben, hogy mit is kell csináljak, ha hazaérek, mit is kell vennem, ha már ott vagyok a boltban.
A mindfulness egyszerűen azt jelenti, hogy jelen vagyunk a pillanatban és saját akaratunkat arra használjuk, hogy nem a múltban tengődünk vagy éppen a jövőn aggódunk, hanem kielvézzük mind azt ami a mostban történik. Sokan gondolják úgy, hogy nem mindeki tud így gondolkodni és egyfajta természetfeletti képességként tekintenek erre. Viszont a mindfulness nem egy adottság, tehetség amivel csak egyesek rendelkeznek. Mindenkinek a lelke mélyén ott lapul a mindfulness, csak elő kell hozni, fejleszteni és felerősíteni.
Gyakran van úgy, hogy a munkahelyen vagy éppen az iskolában autopilóta üzemmódban vagyunk és nem veszünk nagyon tudomást a környezetünkről vagy akár saját magunkról sem. Ilyenkor el vagyunk veszve a gondolatainkban és ezek a gondolatok egy fesztiválkoncert hangerejével zajongnak a fejünkben. Ezzel szemben a mindfulness segítségével le tudjuk csitítani ezt a vihart magunkban és ismét részt tudunk venni a mostban. Így ha már például egy homokos tengerparton sétálunk nem azon fog pörögni az eszünk, hogy mi történt éppen tegnap, hanem kinyílunk a világ felé, és boldogan hallgatjuk a hullámok csapkodását, érezzük ahogy finoman bekúszik a homok a lábujjaink közé és, hogyan simogatja bőrünket a lemenő nap.