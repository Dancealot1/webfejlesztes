Egyperces nyitott szemes meditáció
Ezzel a gyors erőfeszítés nélküli gyakorlattal gyorsan meg tudjuk nyugtatni magunkat.
Nyitott szemmel végig lehet csinálni az egészet. Kezdjük el úgy, hogy ráfokuszálunk egy pontra ahonnan nem vesszük le a szemünket a gyakorlat végéig. Kicsit összpontosítsunk arra a pontra majd ezután anélkül, hogy levennénk a tekintetünket onnan, a periférikus látásunkkal összpontosítsunk egy másik pontra. Ezután fókuszáljunk mindenre amit csak látunk, lássunk mindent úgy mintha minden fókuszban lenne. Most figyeljünk csak a hangokra. Ezután koncentráljunk a hangokra és lássunk egyszerre mindent. Ezután érezzük, hogy hol érintkezik a testünk valami mással. Ezután érzékeljük a hangokat és érezzük testünket. Majd végül kapcsoljunk össze mindent és összpontosítsuk minden figyelmünket egyszerre a hangokra, az érzésekre és a látásra.
Ez egy egyszerű, de rendkívül praktikus gyakorlat, amit bárhol bármikor el tudunk végezni.