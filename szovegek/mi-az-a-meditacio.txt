Mi az a meditáció?
A meditáció az, ami segítségével tudjuk gyakorolni a mindfulness-t. Ezt úgy érjük el, hogy a fókuszunkat, jelenlétünket a mostra összpontosítjuk. A meditációra lehet tekinteni edzésként, viszont nem az izmainkat, hanem az elménket erősítjük.
A meditáció egy egyszerű gyakorlat, de az emberek többsége túlkomplikálja. A meditáció hallatára általában az emberek elfordulnak, mert úgy gondolják, hogy erre ők nem képesek, valamint egyfajta szuperképességként kezelik vagy egy fura tevékenységre asszociálnak, amit csak törölközőbe csavart furcsa emberek csinálnak a hegyekben a Távol-Keleten.
Sokfajta módszer létezik, amin keresztül lehet gyakorolni, így megtalálhatjuk a hozzánk legjobban illőket. De mindegyiknek van egy közös tulajdonsága, ami nem más mint egy fókuszpont, amire összpontosítunk. Ez lehet egy hang, egy érzés, de leggyakorabban a légzés.

